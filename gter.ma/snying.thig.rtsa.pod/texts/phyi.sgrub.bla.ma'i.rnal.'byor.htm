<!DOCTYPE html>
<html >
<head>

  <link rel=stylesheet type="text/css" href="../../../synrc.css">
  <meta name="Author" content="5HT">
  <meta http-equiv="Content-Type" content="text/html; charset=utf-8">
  <meta http-equiv="X-UA-Compatible" content="IE=IE10,chrome=1" />
  <title>Драгоценность Исполняющая Желания: Внешняя Гуру Йога
</title>
</head>
<body >
<!--HEVEA command line is: hevea phyi.sgrub.bla.ma'i.rnal.'byor.tex -o phyi.sgrub.bla.ma'i.rnal.'byor.htm -->
<!--CUT STYLE article--><!--HTMLHEAD-->
<div id="navcontainer" style="margin-top:-8px;margin-left:-8px;margin-right:-8px;border-bottom:1px solid;"><ul id="nav"><li><a id="auto-423485" href="#">Navigation</a><ul><li><a id="auto-423477" href="../../../index.htm">Nyingma</a></li><li><a id="auto-423469" href="../../../ka.thog/index.htm">Kathog</a></li><li><a id="auto-423461" href="../index.htm">Nyingthig Tsapod</a></li></ul></li><li><a id="auto-423453" href="#">Download</a><ul><li><a id="auto-423445" href="phyi.sgrub.bla.ma'i.rnal.'byor.dct">TibetDoc</a></li><li><a id="auto-423437" href="phyi.sgrub.bla.ma'i.rnal.'byor.htm">HTML</a></li><li><a id="auto-423429" href="phyi.sgrub.bla.ma'i.rnal.'byor.pdf">PDF</a></li><li><a id="auto-423421" href="phyi.sgrub.bla.ma'i.rnal.'byor.txt">TXT UTF-8</a></li></ul></li><li><a id="auto-423413" href="#">Translations</a><ul><li><a id="auto-423405" href="#">Maxim Sokhatsky</a></li></ul></li></ul><div style="clear:both;"></div></div><!--ENDHTML-->
<!--CUT DEF section 1 --><span style="font-size:x-large">
</span><!--TOC section id="sec1" <span style="font-size:x-large">Джигме Лингпа.<br>
Драгоценность Исполняющая Желания:<br>
Садхана Внешней Гуру-йоги</span>-->
<h2 id="sec1" class="section"><span style="font-size:x-large">Джигме Лингпа.<br>
Драгоценность Исполняющая Желания:<br>
Садхана Внешней Гуру-йоги</span></h2><!--SEC END --><p><span style="font-size:medium"><span style="font-family:Geometria;">འུྃ༔ ཀློང་ཆེན་སྙིང་གི་ཐིག་ལེ་ལས༔<br>
ཕྱི་སྒྲུབ་བླ་མའི་རྣལ་འབྱོར་ཡིད་བཞིན་ནོར་བུ་བཞུགས༔</span></span><span style="font-size:medium"><br>
<br>

</span><span style="font-size:medium"><span style="font-family:Geometria;">༔རིག་པ་དབྱིངས་ཀྱི་ལྷ་ལ་འདུད༔</span></span><span style="font-size:medium"><br>
<br>
Простираюсь перед манифестацией обшиного пространства самоосознавания!<br>
<br>
</span><span style="font-size:medium"><span style="font-family:Geometria;">བླ་མ་ཕྱི་ལྟར་སྒྲུབ་པ་ནི༔<br>
མ་ངེས་གནས་སྐབས་ཐམས་ཅད་དུ༔<br>
ལུས་ནི་རྣམ་སྣང་ཆོས་བདུན་དང་༔<br>
མོས་གུས་དྲག་པོའི་ཀུན་སློང་གིས༔<br>
ཤེས་པ་གཞན་དུ་མ་ཡེངས་པར༔<br>
གཞི་རྫོགས་རྟེན་བསྐྱེད་འདི་ལྟར་གསལ༔</span></span><span style="font-size:medium"><br>
<br>
Внешний аспект Учителя — полностью неопределен.<br>
Тело Учителя — поза Вайрочаны.<br>
Глубокая и преданная мотивация<br>
Предстает в образе Завершенной Основы<br>
Без отвелений — самоосознавания.<br>
<br>
</span><span style="font-size:medium"><span style="font-family:Geometria;">ཨེ་མ་ཧོ༔<br>
རང་སྣང་ལྷུན་གྲུབ་དག་པ་རབ་འབྱམས་ཞིང་༔<br>
བཀོད་པ་རབ་རྫོགས་ཟངས་མདོག་དཔལ་རིའི་དབུས༔<br>
རང་ཉིད་ོ་བོ་མཚོ་རྒྱལ་ལ་རྣམ་པ་རྣལ་འབྱོར་མར་གསལ་བ་རྗེས་སུ་འཛིན་པའི་རྟེན་འབྲེལ་གྱི་མན་ངག<br>
རྗེ་བཙུན་རྡོ་རྗེ་རྣལ་འབྱོར་མ༔<br>
ཞལ་གཅིག་ཕྱག་གཉིས་དམར་གསལ་གྲི་ཐོད་འཛིན༔<br>
ཞབས་གཉིས་༼༡༽དོར་སྟབས་སྤྱན་གསུམ་ནམ་མཁར་གཟིགས༔<br>
སྤྱི་བོར་པདྨའབུམ་བརྡལ་ཉི་ཟླའི་སྟེང་༔<br>
སྐྱབས་གནས་ཀུན་འདུས་རྩ་བའི་བླ་མ་དང་༔<br>
དབྱེར་མེད་མཚོ་སྐྱེས་རྡོ་རྗེ་སྤྲུལ་པའི་སྐུ༔<br>
དཀར་དམར་མདངས་ལྡན་གཞོན་ནུའི་ཤ་ཚུགས་ཅན༔<br>
ཕོད་ཁ་ཆོས་གོས་ཟབ་བེར་འདུད་མ་གསོལ༔<br>
ཞལ་གཅིག་ཕྱག་གཉིས་རྒྱལ་པོ་རོལ་པའི་སྟབས༔<br>
ཕྱག་གཡས་རྡོ་རྗེ་གཡོན་པས་ཐོད་བུམ་བསྣམས༔<br>
དབུལ་འདབ་ལྡན་པདྨི་མཉེན་ཞུ་གསོལ༔<br>
མཆན་ཁུང་གཡོན་ན་བདེ་སྟོང་ཡུམ་མཆོག་མ༔<br>
སྦས་པའི་ཚུལ་གྱིས་ཁ་ཊྭཾ་རྩེ་གསུམ་བསྣམས༔<br>
འཇའ་ཟེར་ཐིག་ལེ་འོད་ཕུང་ཀློང་ན་བཞུགས༔<br>
ཕྱི་འཁོར་འོད་ལྔའི་དྲྭ་བས་མཛེས་པའི་ཀློང་༔<br>
སྤྲུལ་པའི་རྗེ་འབངས་ཉི་ཤུ་རྩ་ལྔ་དང་༔<br>
རྒྱ་བོད་པན་གྲུབ་རིག་འཛིན་ཡི་དམ་ལྷ༔<br>
མཁའ་འགྲོ་ཆོས་སྐྱོང་དམ་ཅན་སྤྲིན་ལྟར་གཏིབས༔<br>
གསལ་སྟོང་མཉམ་གནས་ཆེན་པོའི་ངང་དུ་གསལ༔</span></span><span style="font-size:medium"><br>
<br>
ЭМАХО<br>
Измерение Бесконечной Чистоты Спонтанного Самовозникновения<br>
Место Завершенния — Центр Высшей Славная Медноцветной Горы<br>
<br>
</span><span style="font-size:medium"><span style="font-family:Geometria;">ཧཱུྃ༔ ཨོ་རྒྱན་ཡུལ་གྱི་ནུབ་བྱང་མཚམས༔<br>
པདྨགེ་སར་སྡོང་པོ་ལ༔<br>
ཡ་མཚན་མཆོག་གི་དངོས་གྲུབ་བརྙེས༔<br>
པདྨའབྱུང་གནས་ཞེས་སུ་གྲགས༔<br>
འཁོར་དུ་མཁའ་འགྲོ་མང་པོས་བསྐོར༔<br>
ཁྱེད་ཀྱི་རྗེས་སུ་བདག་བསྒྲུབ་ཀྱིས༔<br>
བྱིན་གྱིས་བརླབ་ཕྱིར་གཤེགས་སུ་གསོལ༔<br>
གུ་རུ་པདྨསིདྡྷ་ཧཱུྃ༔<br>
<br>
ཧྲཱི༔ བདག་ལུས་ཞིང་གི་རྡུལ་སྙེད་དུ༔<br>
རྣམ་པར་འཕྲུལ་པས་ཕྱག་འཚལ་ལོ༔<br>
དངོས་བཤམས་ཡིད་སྤྲུལ་ཏིང་འཛིན་མཐུས༔<br>
སྣང་སྲིད་མཆོད་པའི་ཕྱག་རྒྱར་འབུལ༔<br>
སྒོ་གསུམ་མི་དགེའི་ལས་རྣམས་ཀུན༔<br>
འོད་གསལ་ཆོས་སྐུའི་ངང་དུ་བཤགས༔<br>
བདེན་པ་གཉིས་ཀྱིས་བསྡུས་པ་ཡི༔<br>
དགེ་ཚོགས་ཀུན་ལ་རྗེས་ཡི་རང་༔<br>
ཐེག་གསུམ་ཆོས་འཁོར་བསྐོར་བར་བསྐུལ༔<br>
ཇི་སྲིད་འཁོར་བ་མ་སྟོངས་བར༔<br>
མྱ་༼༢༽ངན་མི་འདའ་བཞུགས་གསོལ་འདེབས༔<br>
དུས་གསུམ་བསགས་པའི་དགེ་རྩ་ཀུན༔<br>
བྱང་ཆུབ་ཆེན་པོའི་རྒྱུ་རུ་བསྔོ༔<br>
རྗེ་བཙུན་གུ་རུ་རིན་པོ་ཆེ༔<br>
ཁྱེད་ནི་སངས་རྒྱས་ཐམས་ཅད་ཀྱི༔<br>
ཐུགས་རྗེ་བྱིན་རླབས་འདུས་པའི་དཔལ༔<br>
སེམས་ཅན་ཡོངས་ཀྱི་མགོན་གཅིག་པུ༔<br>
ལུས་དང་ལོངས་སྤྱོད་བློ་སྙིང་བྲང་༔<br>
ལྟོས་པ་མེད་པར་ཁྱེད་ལ་འབུལ༔<br>
འདི་ནས་བྱང་ཆུབ་མ་ཐོབ་པར༔<br>
སྐྱིད་སྡུག་ལེགས་ཉེས་མཐོ་དམན་ཀུན༔<br>
རྗེ་བཙུན་ཆེན་པོ་པད་འབྱུང་མཁྱེན༔<br>
བདག་ལ་རེ་ས་གཞན་ན་མེད༔<br>
ད་ལྟའི་དུས་ངན་སྙིགས་མའི་འགྲོ༔<br>
མི་བཟད་སྡུག་བསྔལ་འདམ་དུ་བྱིང་༔<br>
འདི་ལས་སྐྱོབས་ཤིག་མ་ཧཱ་གུ་རུ༔<br>
དབང་བཞི་བསྐུར་ཅིག་བྱིན་རླབས་ཅན༔<br>
རྟོགས་པ་སྤོར་ཅིག་ཐུགས་རྗེ་ཅན༔<br>
སྒྲིབ་གཉིས་སྦྱོངས་ཤིག་ནུས་མཐུ་ཅན༔<br>
ནམ་ཞིག་ཚེ་ཡི་དུས་བྱས་ཚེ༔<br>
རང་སྣང་རྔ་ཡབ་དཔལ་རིའི་ཞིང་༔<br>
ཟུང་འཇུག་སྤྲུལ་པའི་ཞིང་ཁམས་སུ༔<br>
གཞི་ལུས་རྡོ་རྗེ་རྣལ་འབྱོར་མ༔<br>
གསལ་འཚེར་འོད་ཀྱི་གོང་བུ་རུ༔<br>
གྱུར་ནས་རྗེ་བཙུན་པད་འབྱུང་དང་༔<br>
དབྱེར་མེད་ཆེན་པོར་སངས་རྒྱས་ཏེ༔<br>
བདེ་དང་སྟོང་པའི་ཆོ་འཕྲུལ་གྱི༔<br>
ཡེ་ཤེས་ཆེན་པོའི་རོལ་པ་ལས༔<br>
ཁམས་གསུམ་སེམས་ཅན་མ་ལུས་པ༔<br>
འདྲེན་པའི་དེད་དཔོན་དམ་པ་རུ༔<br>
རྗེ་བཙུན་པདྨ་དབུགས་དབྱུང་གསོལ༔<br>
གསོལ་བ་སྙིང་གི་དཀྱིལ་ནས་འདེབས༔<br>
ཁ་ཙམ་ཚིག་ཙམ་མ་ཡིན་ནོ༔<br>
བྱིན་རླབས་ཐུགས་ཀྱི་ཀློང་ནས་སྩོལ༔<br>
བསམ་དོན་འགྲུབ་པར་མཛད་དུ་གསོལ༔<br>
ཨོཾ་ཨཱཿཧཱུྃ་བཛྲ་གུ་རུ་པདྨསིདྡྷ་ཧཱུྃ༔</span></span><span style="font-size:medium"><br>
<br>
ОМ А ХУМ БАДЗРА ГУРУ ПАДМА СИДДХИ ХУМ<br>
<br>
</span><span style="font-size:medium"><span style="font-family:Geometria;">ཞེས་ཁ་ཞེ་ངོས་ལྐོག་མེད་པར་བློས་ལིངས་བསྐུར་གྱིས་བཟླས་པ་ཆུ་བོའི་རྒྱུན་བཞིན་བཟླ་བ་དང་མཉམ་དུ་དབང་བཞི་ལེན་པའི་དམིགས་པ་བྱ༔<br>
དམིགས་པ་མི་གསལ་བ་དང་ཁམས་འདུས་པ་སོགས་བྱུང་ན༔<br>
སྣང་སྲིད་སྣོད་བཅུད་ཐམས་ཅད་ཨོ་རྒྱན་ཆེན་པོའི་སྐུ་གསུང་ཐུགས་ཀྱི་རོལ་པར་དག་སྣང་སྦྱངས་ཏེ་གསོལ་བ་ཕུར་ཚུགས་སུ་བཏབ༔<br>
ཉམས་སྤྲོ་བ་དང་རིག་པ་དངས་བའི་ཚེ་སྣང་བ་གཏད་མེད་དུ་བསྒྱུར་ནས་ད་ལྟའི་ཤེས་པ་སྐད་ཅིག་མ་ཡེ་རེ་བ་སྐྱང་༔<br>
སྡུག་བསྔལ་གཏམ་ངན་ན་ཚ་སོགས་བྱུང་ན་བདག་གི་ལས་ངན་འཛད་པའི་ཐབས་སུ་བླ་མས་གནང་བ་ཡིན་པས་ང་རེ་དགའ་སྙམ་དུ་ཡིད་དང་ས་སྤྲོ་སེང་ངེ་བ་གྱིས་ལ་རླུང་རོ་འབུད་ཅིང་གསོལ་འདེབས་ལ་འབད༔<br>
གདོན་ག་གེགས་ཀྱི་འཚེ་བ་བྱུང་ན་དེ་ལ་སྙིང་རྗེ་དུད་དུད་བ་བསྐྱེད་ལ་ཁོའི་སེམས༔<br>
རང་གི་རིག་པ་གུ་རུའི་ཐུགས་གསུམ་དབྱེར་མེད་དུ་བསྲེས་ལ་གནོད་བྱེད་ཀྱི་རྣམ་རྟོག་རྩ་གདར་གཅད་དེ་བཛྲ་གུ་རུ་ལ་འབད༔<br>
རྟག་པར་གང་དུ་འདུག་པའི་གནས་ཟངས་མདོག་དཔལ་རི་དངོས་ཡིན་སྙམ་པ་ལས་ཐ་མལ་དུ་༼༣༽མི་བལྟ༔<br>
དེས་ཞིང་ཁམས་འབྱོངས་པ་ཡིན་ནོ༔<br>
འགྲོ་བའི་ཚེ་སངས་རྒྱས་ཀྱི་ཞིང་ཁམས་རྡུལ་ཕྲ་རབ་ལ་བསྐོར་བ་བྱེད་པར་བསམ༔<br>
ཅི་ཟ་ཅི་འཐུང་གི་ཕུད་བདུད་རྩིའི་རང་བཞིན་དུ་བསམས་ཏེ་སྤྱི་བོའི་བླ་མ་ལ་འབུལ༔<br>
ཉལ་བའི་ཚེ་སྤྱི་བོ་ཚངས་པའི་བུ་གནས་མར་ལ་ཡེར་གྱིས་བྱོན་ནས༔<br>
རང་གི་སྙིང་པདྨའདབ་བཞིའི་རྣམ་པར་གནས་པའི་ནང་དུ་བྱོན༔<br>
དེའི་འོད་ཟེར་གྱིས་རང་ལུས་སྣོད་བཅུད་དང་བཅས་པ་འོད་གསལ་དུ་སྦྱངས་པའི་སྣང་བ་ནང་གསལ་ཐིམ་ལམ་རྨུགས་པའི་ངང་དུ་ཁམས་གསོ༔<br>
གལ་ཏེ་སད་པ་ན་འཕྲོ་རྒོད་རྒྱ་འབྱམས་དང་རྨི་ལམ་སོགས་ལ་བསམ་གཞིག་གི་འཕྲོ་བཅད་དེ་འོད་གསལ་གྱི་ངང་མདངས་ཁྱབ་གདལ་དུ་བསྐྱང་༔<br>
ནངས་པར་ལྡངས་པའི་ཚེ་ཆུ་ལས་ཉ་འཕར་བ་བཞིན༔<br>
གཞི་ལུས་ཞིང་ཁམས་ཀྱི་བཀོད་པ་དང་བཅས་པ་གསལ་བཞིན་པའི་ངང་ལས་སྙིང་གའི་བླ་མ་དབུ་མའི་ལམ་བརྒྱུད་སྤྱི་བོའི་སྟེང་གི་བར་སྣང་ལ་ཡེ་རེ་ཁྱིལ་ལེར་དགྱེས་བཞིན་དུ་བཞུགས་པར་བསམ༔<br>
མདོར་ན་དུས་དང་རྣམ་པ་ཐམས་ཅད་དུ་ཕྱི་སྣོད་ཀྱི་འཇིག་རྟེན་ཟངས་མདོག་དཔལ་རིའི་ཕོ་བྲང་༔<br>
ནང་བཅུད་ཀྱི་སེམས་ཅན་དཔའ་བོ་མཁའ་འགྲོའི་ཚོམ་བུ༔<br>
གསང་བ་སེམས་ཀྱི་འཕྲོ་འདུ་རང་གྲོལ་བྱ་ལམ་རྗེས་མེད་དུ་ཤེས་པའི་ངང་ནས་སྙིང་པོ་བཛྲ་གུ་རུ་ཁོ་ན་ལ་འབད་ཅིང་༔<br>
ཐུན་མཚམས་སུ་ཟངས་མདོག་དཔལ་རིའི་སྨོན་ལམ་འདོན་ཞིང་བསྔོ་བས་རྒྱས་འདེབས༔<br>
དུས་དང་དུས་མ་ཡིན་པ་སོགས་མདོར་ན་ནམ་འཆི་བ་ལ་བབས་པའི་ཚེ་གཞི་ལུས་རྡོ་རྗེ་རྣལ་འབྱོར་མའི་རྣམ་པ་འོད་ཀྱི་གོང་བུར་གྱུར་ནས་སྤྱི་བོའི་བླ་མ་ལ་བསྟིམས༔<br>
བླ་མ་རང་སེམས་གཉིས་སུ་མེད་པའི་ངང་ལ་ཤེས་པ་སྤྲོ་བསྡུ་དང་བྲལ་བར་བཞག་པ་ནི་འཕོ་བ་ཐམས་ཅད་ཀྱི་རྒྱལ་པོ་ཡིན་ལ༔<br>
འདི་ལྟ་བུའི་མན་ངག་ནི་བསྐྱེད་རིམ་གྱི་གནད༔ རྫོགས་རིམ་གྱི་བཅུད༔ གནས་ལུགས་ཀྱི་མཚང་༔<br>
མན་ངག་གི་མདུད་ཡིན་པས་ཆོས་སྒོ་བརྒྱད་ཁྲི་བཞི་སྟོང་ཞལ་བསྡུར་ཀྱང་གནད་འདི་ལས་ཟབ་པ་འབྱུང་མི་སྲིད་པའི་ཟབ་རྒྱ་ཡིན་པས་སྐལ་ལྡན་རྣམས་ཀྱི་སྙིང་ལ་གཅེས་པར་ཟུངས་ཞིག༔<br>
ཨེ་མ་ཀློང་ཆེན་སྙིང་གི་ཐིག་ལེ་ལས༔<br>
ཕྱི་སྒྲུབ་བླ་མའི་རྣལ་འབྱོར་སྐོར༔<br>
ཟབ་གཉན་བྱིན་རླབས་ཚན་ཁ་ཆེ༔<br>
འོད་གསལ་དབུ་མའི་ཕོ་བྲང་དུ༔<br>
ཤེས་རིག་པདྨཐོད་ཕྲེང་གིས༔<br>
བྱིན་རླབས་བརྡ་བརྒྱུད་ཚུལ་དུ་གདམས༔<br>
འགྲོ་དོན་དུས་ལ་བབ་པའི་ཚེ༔<br>
ཐུགས་གཏེར་ནམ་མཁའ་མཛོད་ཀྱི་སྒོ༔<br>
རྟེན་འབྲེལ་ཟབ་མོའི་རྐྱེན་གྱིས་ཕྱེད༔<br>
ཤིན་ཏུ་ཟབ་པའི་མཐར་ཐུག་གོ༔<br>
ས་མ་ཡ༔<br>
རྒྱ་རྒྱ་རྒྱ༔<br>
<br>
༈ དབང་བཞི་ལེན་པའི་དམིགས་པ་ནི༔</span></span><span style="font-size:medium"><br>
<br>
Получение Четырех Посвящений<br>
<br>
</span><span style="font-size:medium"><span style="font-family:Geometria;">བླ་མ་ལ་གདུང་བ་དྲག་པོའི་རྐྱེན་གྱིས་བདག་ཉིད་ལ་བརྩེ་བས་རྗེས་སུ་དགོངས་ཏེ།<br>
གུ་རུའི་སྨིན་མཚམས་ན་ཨོཾ་ཡིག་ཆུ་ཤེལ་ལྟ་བུར་འཚེར་བ་ལས་འོད་ཟེར་འཕྲོས།<br>
རང་གི་སྤྱི་བོ་ནས་ཞུགས།<br>
ལུས་༼༤༽ཀྱི་ལས་དང་རྩའི་སྒྲིབ་པ་དག<br>
།སྐུ་རྡོ་རྗེའི་བྱིན་རླབས་ཞུགས།<br>
བུམ་པའི་དབང་ཐོབ།<br>
བསྐྱེད་རིམ་གྱི་སྣོད་དུ་གྱུར།<br>
རྣམ་སྨིན་རིགས་འཛིན་གྱི་ས་བོན་ཐེབས།<br>
སྤྲུལ་སྐུའི་གོ་འཕང་ཐོབ་པའི་སྐལ་པ་རྒྱུད་ལ་བཞག<br>
།མགྲིན་པ་ན་ཨཱཿཡིག་པདྨརཱ་ག་ལྟར་འབར་བ་ལས་འོད་ཟེར་འཕྲོས།<br>
རང་གི་མགྲིན་པ་ནས་ཞུགས།<br>
ངག་གི་ལས་དང་རླུང་གི་སྒྲིབ་པ་དག<br>
།གསུང་རྡོ་རྗེའི་བྱིན་རླབས་ཞུགས།<br>
གསང་བའི་དབང་ཐོབ།<br>
བཟླས་བརྗོད་ཀྱི་སྣོད་དུ་གྱུར།<br>
ཚེ་དབང་རིགས་འཛིན་གྱི་ས་བོན་ཐེབས།<br>
ལོངས་སྤྱོད་རྫོགས་པའི་གོ་འཕང་གི་སྐལ་བ་རྒྱུད་ལ་བཞག<br>
།ཐུགས་ཀའི་ཧཱུྃ་ཡིག་ནམ་མཁའི་མདོག་ཅན་ལས་འོད་ཟེར་འཕྲོས།<br>
རང་གི་སྙིང་ག་ནས་ཞུགས། ཡིད་ཀྱི་ལས་དང་ཐིག་ལེའི་སྒྲིབ་པ་དག<br>
།ཐུགས་རྡོ་རྗེའི་བྱིན་རླབས་ཞུགས།<br>
ཤེས་རབ་ཡེ་ཤེས་ཀྱི་དབང་ཐོབ།<br>
བདེ་སྟོང་ཙཎྜ་ལཱིའི་སྣོད་དུ་གྱུར།<br>
ཕྱག་རྒྱའི་རིགས་འཛིན་གྱི་ས་བོན་ཐེབས།<br>
ཆོས་སྐུའི་གོ་འཕང་གི་སྐལ་བ་རྒྱུད་ལ་བཞག<br>
།སླར་ཡང་ཐུགས་ཀའི་ཧཱུྃ་ལས་ཧཱུྃ་ཡིག་གཉིས་པ་ཞིག་སྐར་མདའ་འཕངས་པ་བཞིན་དུ་ཆད།<br>
རང་སེམས་དང་ཐ་དད་མེད་པར་འདྲེས།<br>
ཀུན་གཞིའི་ལས་དང་ཤེས་བྱའི་སྒྲིབ་པ་སྦྱངས།<br>
ཡེ་ཤེས་རྡོ་རྗེའི་བྱིན་རླབས་ཞུགས།<br>
ཚིག་གིས་མཚོན་པ་དོན་དམ་གྱི་དབང་ཐོབ།<br>
ཀ་དག་རྫོགས་པ་ཆེན་པོའི་སྣོད་དུ་གྱུར།<br>
ལྷུན་གྲུབ་རིགས་འཛིན་གྱི་ས་བོན་ཐེབས།<br>
མཐར་ཐུག་གི་འབྲས་བུ་ངོ་བོ་ཉིད་སྐུའི་སྐལ་བ་རྒྱུད་ལ་བཞག་གོ<br>
།དེ་རྗེས་གུ་རུའི་སྐུ་གསུང་ཐུགས་དང་རང་གི་སྒོ་གསུམ་དུ་མ་རོ་གཅིག་ཏུ་བསྲེས་པའི་ངང་ལ་ལྟ་བའི་ངང་མདངས་བསྐྱང་ཞིང་གསོལ་འདེབས་བསྙེན་པ་ལ་འབད།<br>
<br>
འདི་ནི་བླ་མ་ཆོས་སྐུའི་ཞལ་ལྷ་བ་ཞེས་བྱའོ༔</span></span><span style="font-size:medium"><br>
<br>

</span></p><!--CUT END -->
<!--HTMLFOOT-->
<!--ENDHTML-->
</body>
</html>
