<!DOCTYPE html>
<html >
<head>

  <link rel=stylesheet type="text/css" href="../../../synrc.css">
  <meta name="Author" content="5HT">
  <meta http-equiv="Content-Type" content="text/html; charset=utf-8">
  <meta http-equiv="X-UA-Compatible" content="IE=IE10,chrome=1" />
  <title>Непрерывный Дождь Благословение: Молитва Линии Передачи
</title>
</head>
<body >
<!--HEVEA command line is: hevea brgyud.'debs.byin.rlabs.char.rgyun.tex -o brgyud.'debs.byin.rlabs.char.rgyun.htm -->
<!--CUT STYLE article--><!--HTMLHEAD-->
<div id="navcontainer" style="margin-top:-8px;margin-left:-8px;margin-right:-8px;border-bottom:1px solid;"><ul id="nav"><li><a id="auto-423412" href="#">Navigation</a><ul><li><a id="auto-423404" href="../../../index.htm">Nyingma</a></li><li><a id="auto-423396" href="../../../ka.thog/index.htm">Kathog</a></li><li><a id="auto-423388" href="../index.htm">Nyingthig Tsapod</a></li></ul></li><li><a id="auto-423380" href="#">Download</a><ul><li><a id="auto-423372" href="brgyud.'debs.byin.rlabs.char.rgyun.htm">HTML</a></li><li><a id="auto-423364" href="brgyud.'debs.byin.rlabs.char.rgyun.pdf">PDF</a></li></ul></li><li><a id="auto-423356" href="#">Translations</a><ul><li><a id="auto-423348" href="#">Maxim Sokhatsky</a></li></ul></li></ul><div style="clear:both;"></div></div><!--ENDHTML-->
<!--CUT DEF section 1 --><span style="font-size:x-large">
</span><!--TOC section id="sec1" <span style="font-size:x-large">Джигме Лингпа.<br>
Непрерывный Дождь Благословение:<br>
Молитва Линии Передачи</span>-->
<h2 id="sec1" class="section"><span style="font-size:x-large">Джигме Лингпа.<br>
Непрерывный Дождь Благословение:<br>
Молитва Линии Передачи</span></h2><!--SEC END --><p><span style="font-size:medium"><span style="font-family:Geometria;">ཨེ་མ་ཧོ༔</span></span></p><p><span style="font-size:medium"><span style="font-family:Geometria;">རྒྱ་ཆད་ཕྱོགས་ལྷུང་བྲལ་བའི་ཞིང་ཁམས་ནས༔<br>
དང་པོའི་སངས་རྒྱས་ཆོས་སྐུ་ཀུན་ཏུ་བཟང༔<br>
ལོངས་སྐུ་ཆུ་ཟླའི་རོལ་རྩལ་རྡོ་རྗེ་སེམས༔<br>
སྤྲུལ་སྐུ་མཚན་རྫོགས་དགའ་རབ་རྡོ་རྗེ་ལ༔<br>
གསོལ་བ་འདེབས་སོ་བྱིན་རླབས་དབང་བསྐུར་སྩོལ༔<br>
<br>
ཤྲཱི་སིངྷ་དོན་དམ་ཆོས་ཀྱི་མཛོད༔<br>
འཇམ་དཔལ་བཤེས་གཉེན་ཐེག་དགུའི་འཁོར་ལོས་བསྒྱུར༔<br>
ཛྙཱ་ན་སུ་ཏྲ་པཎ་ཆེན་བཱི་མ་ལར༔<br>
གསོལ་བ་འདེབས་སོ་གྲོལ་བྱེད་ལམ་སྣ་སྟོན༔<br>
<br>
འཛམ་བུ་གླིང་གི་རྒྱན་གཅིག་པདྨའབྱུང༔<br>
ངེས་པར་ཐུགས་ཀྱི་སྲས་མཆོག་རྗེ་འབངས་གྲོགས༔<br>
ཐུགས་གཏེར་རྒྱ་མཚོའི་བརྡ་གྲོལ་ཀློང་ཆེན་ཞབས༔<br>
མཁའ་འགྲོའི་དབྱིངས་མཛོད་བཀའ་བབ་འཇིགས་མེད་གླིང༔<br>
གསོལ་བ་འདེབས་སོ་འབྲས་བུ་ཐོབ་པར་སྩོལ༔<br>
<br>
སྲིད་ལས་ངེས་པར་འབྱུང་བའི་ཞེན་ལོག་གིས༔<br>
རྡོ་རྗེ་བླ་མ་དོན་ལྡན་མིག་བཞིན་བསྟེན༔<br>
ཅི་གསུང་བཀའ་བསྒྲུབ་ཟབ་མོའི་ཉམས་ལེན་ལ༔<br>
ལྟེམ་རྐྱང་མེད་པའི་སྒྲུབ་ཚུགས་ཞེ་རུས་ཀྱིས༔<br>
ཐུགས་རྒྱུད་དགོངས་པའི་བྱིན་རླབས་འཕོ་བར་ཤོག༔<br>
<br>
སྣང་སྲིད་འཁོར་འདས་ཡེ་ནས་འོག་མིན་ཞིང༔<br>
ལྷ་སྔགས་ཆོས་སྐུར་དག་རྫོགས་སྨིན་པའི་འབྲས༔<br>
སྤང་བླང་བྱ་རྩོལ་མེད་པའི་རྫོགས་པ་ཆེ༔<br>
ཤེས་ཉམས་ཡིད་དཔྱོད་ལས་འདས་རིག་པའི་གདངས༔<br>
ཆོས་ཉིད་མངོན་སུམ་རྗེན་པར་མཐོང་བར་ཤོག༔<br>
<br>
མཚན་པའི་རྟོག་པ་རྣམ་གྲོལ་འཇའ་ཟེར་སྦུབས༔<br>
སྐུ་དང་ཐིག་ལེའི་ཉམས་སྣང་གོང་དུ་འཕེལ༔<br>
རིག་རྩལ་ལོངས་སྐུའི་ཞིང་ཁམས་ཚད་ལ་ཕེབས༔<br>
ཆོས་ཟད་བློ་འདས་ཆེན་པོར་སངས་རྒྱས་ནས༔<br>
གཞོན་ནུ་བུམ་སྐུར་གཏན་སྲིད་ཟིན་པར་ཤོག༔<br>
<br>
ཤིན་ཏུ་རྣལ་འབྱོར་ཉམས་འོག་མ་ཆུད་དེ༔<br>
རགས་ལུས་དྭངས་མའི་དབྱིངས་སུ་མ་གྲོལ་ན༔<br>
ནམ་ཞིག་ཚེ་ཡི་འདུ་བྱེད་བསྟུངས་བའི་ཚེ༔<br>
འཆི་བ་འོད་གསལ་ཀ་དག་ཆོས་སྐུར་ཤར༔<br>
<br>
བར་དོའི་སྣང་ཆ་ལོངས་སྤྱོད་རྫོགས་སྐུར་གྲོལ༔<br>
ཁྲེགས་ཆོད་ཐོད་རྒལ་ལམ་གྱི་རྩལ་རྫོགས་ནས༔<br>
མ་པང་བུ་འཇུག་ལྟ་བུར་གྲོལ་བར་ཤོག༔<br>
གསང་ཆེན་འོད་གསལ་ཐེག་པ་མཆོག་གི་རྩེ༔<br>
<br>
སངས་རྒྱས་གཞན་ནས་མི་འཚོལ་ཆོས་སྐུའི་ཞལ༔<br>
མངོན་གྱུར་གདོད་མའི་ས་ལ་མ་གྲོལ་ན༔<br>
མ་བསྒོམས་སངས་རྒྱས་ཆོས་ལྔའི་ལམ་མཆོག་ལ༔<br>
བརྟེན་ནས་རང་བཞིན་སྤྲུལ་བའི་ཞིང་ལྔ་དང་༔<br>
<br>
ཁྱད་པར་པདྨའོད་ཀྱི་ཕོ་བྲང་དུ༔<br>
རིག་འཛིན་རྒྱ་མཚོའི་གཙོ་མཆོག་ཨོ་རྒྱན་རྗེ༔<br>
གསང་ཆེན་ཆོས་ཀྱི་དགའ་སྟོན་འགྱེད་པའི་སར༔<br>
སྲས་ཀྱི་ཐུ་བོར་སྐྱེས་ནས་དབུགས་དབྱུང་སྟེ༔<br>
<br>
མཐའ་ཡས་འགྲོ་བའི་ཉེར་འཚོར་བདག་འགྱུར་ཤོག༔<br>
རིག་འཛིན་རྒྱལ་བ་རྒྱ་མཚོའི་བྱིན་རླབས་དང་༔<br>
ཆོས་དབྱིངས་བསམ་མི་ཁྱབ་པའི་བདེན་པ་ཡིས༔<br>
དལ་འབྱོར་རྟེན་ལ་རྫོགས་སྨིན་སྦྱངས་གསུམ་གྱིས༔<br>
རྟེན་འབྲེལ་མངོན་གྱུར་སངས་རྒྱས་ཐོབ་པར་ཤོག༔<br>
</span></span><span style="font-size:medium"><br>

</span></p><!--CUT END -->
<!--HTMLFOOT-->
<!--ENDHTML-->
</body>
</html>
